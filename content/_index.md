## Hvad er det her?
Jeg hedder Johannes og jeg er i gang med at skrive mit speciale på DTU om cybersecurity awareness i det offentlige rum. I den forbindelse laver jeg en række eksperimenter. Eksperimenterne indebærer at jeg placerer USB stik og sedler med QR koder på offentlige såvel som private lokationer for at indsamle data om, hvorvidt USB stikkene indsættes i computere og om domænerne som QR koderne linker til besøges.

## Er det farligt?
Eksperimenterne jeg udfører er på ingen måde farlige og eksekveringen af disse er aftalt med ledelsen på din arbejdsplads. USB stikkene indeholder simple filer, der underretter mig når de åbnes. Ligeledes linker QR koderne til en harmløs informationsside som denne. USB stikkene og QR koderne indeholder **ingen ondsindet kode**.

## Hvad med mine data?
Jeg indsamler **ikke** persondata i forbindelse med eksperimentet. Jeg indsamler udelukkende et minimum af informationer, for at kunne bygge et statistisk grundlag. Dataene er kun tilgængelige for mine vejledere og jeg. Dataene slettes med det samme efter mit speciale er afleveret. At du har åbnet en fil på USB stikket eller besøgt en QR kode fortæller mig **ikke** hvem du er, men kun at filen på USB stikket er åbnet eller QR koden er blevet scannet.

## Hvad skal jeg gøre nu?
Du skal ikke foretage dig yderligere. Jeg håber at du vil holde din viden om eksperimentet for dig selv lidt endnu (2 uger). Det kan nemlig have kedelige konsekvenser for dataene jeg indsamler, hvis det bliver offentligt kendt at dette eksperiment foregår. Tak for din forståelse.

## Kontakt
Hvis du har spørgsmål er du velkommen til at kontakte mig på s213578@dtu.dk
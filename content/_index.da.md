### Velkommen!
Jeg hedder Johannes og jeg er i gang med at skrive mit speciale på DTU. Jeg skriver om cybersecurity awareness i det offentlige rum. I den forbindelse laver jeg en række eksperimenter. Eksperimenterne indebærer at jeg placerer USB stik og QR-koder på offentlige såvel som private fællesområder, for at indsamle data om, hvorvidt USB stikkene indsamles og indsættes i computere samt om domænerne som QR-koderne linker til besøges.

### Er det farligt?
Eksperimenterne jeg udfører er på ingen måde farlige og eksekveringen af disse er aftalt med ledelsen på din arbejdsplads. USB stikkene indeholder simple filer, der underretter mig når de åbnes. Ligeledes linker QR koderne til en harmløs informationsside som denne. USB stikkene og QR koderne indeholder **ikke** ondsindet kode.

### Hvad med mine data?
Jeg indsamler ikke persondata i forbindelse med eksperimentet. Jeg indsamler udelukkende et minimum af informationer, for at kunne bygge et statistisk grundlag. Dataene er kun tilgængelige for mine vejledere og jeg og de slettes efter afleveringen af specialet. At du har åbnet en fil på USB stikket eller besøgt et link fra en QR-kode informerer mig ikke om hvem du er, men kun at filen på USB stikket er åbnet eller QR koden er blevet scannet.

### Hvad skal jeg gøre nu?
Du skal ikke foretage dig yderligere. Jeg håber at du vil holde din viden om dette eksperiment for dig selv lidt endnu (2 uger). Det kan nemlig have konsekvenser for dataene jeg indsamler, hvis det eksperimenterne afsløres før tid. Tak for din forståelse. Hvis du er i besiddelse af et fundet USB stik må du gerne aflevere det til IT-afdelingen.

### Kontakt
Hvis du har spørgsmål om eksperimenterne er du velkommen til at kontakte mig på s213578@dtu.dk